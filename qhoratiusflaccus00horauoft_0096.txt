88 ’ ΗΟΒΑΤΠ SATIRARUM

ullum splendorem pepererant, etsi arrogans fuisset, si praetorem vel
ipsis, utpote hominibus novis, adeo consulem pro quaestore po-
honori fuerat. Ridicule contra suisset.

 

EXCURSUS
Ad vv, 74. 75.

Ingeniosa de controverso hoc loco exstat disputatio G. F. Her-
manni, Marburgi 1838„ quam hie excerpere iuvat. P. 34: „Quod dixi
nullo veterum testimonio aliam loculorum significationem constare,
nisi quae ad pecuniam aliasve eius generis res pretiosas condendas
spectaret, non eam vim habet, ut si loci alicuius sententia id ipsum
postulet, librorum pariter ac gemmarum vel clavium conditoria, quae
alias capsae s. scrinia appellabantur, significare posse negem, cum-
que tabulam iam a Scholiasta ad scribendi meditationem referri vi-
deamus, tantum abest ut Epistulae 1, 1, 56. locum hoc vetare arbitrer
ne loculos pro librorum chartarumque et stili repositoriis habeamus,
ut vel maximum eius acumen periturum esse dicam, si gestamina lae—
vis humeris suspensa feneratorum tantum instrumenta necessaria, non
simul etiam scholasticorum speciem aliquam continerent, quibus illi
quamvis adulti adeoque provecti aetate tamen propter caecitatem et
illiberalium studiorum assiduitatem non sine magno ludibrio et sale
comparantur. Neque in his consisto, sed Satirae quoque loco,= illo
versu servato, novum acumen accedere puto, de quo iis, qui totam
sententiae vim in calculatoriis studiis irridendis contineri arbitraban-

tur, nihil suboluit, nobis autem, qui liberalitatem Horatii patris cen· ,

turionum parsimoniae in filiorum suorum institutione opponi vidimus,
exoptatissimum calculum adiiciat: solitudinem dieo, qua centurionum
pueri loculos tabulasque suis ipsi humeris gestasse dicuntur, quum
Horatius inter reliquas patris sui laudes hanc quoque ponat: vestem
servosque sequentes, In maone ut populo, si quis vidisset, avila Ex re
praeberi sumptus mihi. crederet illos.- quumque totam descriptionem
ita institutam esse videamus, ut singula singulis respondeant, optime
profecto nobiscum actum, quod his quoque invenitur, quod opponi
possit. Scilicet pueros in scholas euntes comitari solebant capsarii
cum thecis calamariis vel graphiariis, ut Suetonii (Claud. 35.) verbis
utar, idque Romae adeo usitatum fuisse videtur, ut Iuvenalis certe
aetate vel qui adhuc uno partam coleret asse Minervam, eum tamen
custos angustae vernula capsae sequeretur (10, 117.); quodsi haec Ho-
ratii sententia est, Venusiae ne centurionum quidem pueros, qui fa-
cile principes in eo municipio essent, comites secum habuisse, qui
in ludum itantibus loculos tabulamque gestarent, quid in illis loculis
conditum fuerit, non multum opinor curabimus, modo illud retinea-
mus, quod dici non potest quantum totius imaginis vigorem augeat,
ut hac quoque in re Horatii patris munificentia apparuerit, qui cum
in patria etiam comitatus sumptibus parcere posset, ne hac quidem
re absterritus est, quominus eum Romam deduceret, ubi puerum sine
comitatu in scholam mittere omnino non poterat!

